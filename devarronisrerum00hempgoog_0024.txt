222 -

cumque ea, quae Varro narrat, viri harum rerum peritissimi sint nec quic-
quam Graeci contineant, insuper luce clarius aliunde interposita sint -
neque enim in dispositione )16,1) neque in recapitulatione )115)
commemorantur et post caput octavum Varro ad propositum iam
cap. VH 5sq. tractatum redit-his rebus adductus arbitror fortasse haec
Tremellio esse attribuenda. Pro certo minime statuam.

fi 6. Praeter hos auctor Romanus nullus a Varrone adhibitus
esse videtur. G. Julii Hygini enim neque opus „de agri cultura“ scrip-
tum, quod Charisius (grammat. latl p. 142,15) laudat nec libellus
teste Columella (IX 13, 8) „de apibus“ conscriptus a Varrone usquam
commemoratur, quamquam verisimillimum est ea composita esse eodem
iere tempore, quo Varro libros suos coniecit (ci. Reitzenstein. l. l. p. 19).
De Mamilio autem Sura a Plinio XV111143 oum Catone et Varrone in
re quadam collato omnia incertiora sunt, quam ut quicquam haud am-
bigui statui possit.²) Reitzensteinius eum omnino praeteriit. ltaque
iam nihil obstat, quominus ad Graecos Varronis auctores transeamus,

caput ll.

§L lterum operum, quorum auctores Varro in indice (l 1.8-10)
et in verborum contextu (velut Archelaum) attulit, cum maximae partis
nihil omnino iam exstet, perpaucorum velut Democriti, Archelai,
Archytae fragmenta tantum tenuissima, nos, qui iam Varronis fontes
Graecos indagaturi sumus, hac in re solis eis uti possumus, quorum
volumina adhuc manibus tenemus. Hi sunt Hesiodus Xenophon,
Aristoteles, Theophrastus. Ex quihus duos primos brevissime absolvere
licet. Ab Hesiodo enim, cuius in censum venit poema ἔργα καὶ
ἡμέραι inscriptum, Varronem pendere nequaquam comprobari potest,
cum, quod attinet adres, similia quidem interdum necessario nimirum
proferantur, verba autem ipsa adeo non consentiant, utillud ne com-
probari quidem, nedum confirmari possit Quam obrem ne Gentillius
quidem hoc ostendere conatus esse videtur, qui alias vel ea arripuit,
quae speciem tantum similitudinis habent. Quod modo dixi, et multis
ahis confirmatur et eo, quod is (1. l. p. 126) autumavit ex Xenophonte
'lde re eq. cap. 1) Varronem sumpsisse equi pulli descriptionem, quae
est V. 117, 5. Hoc abhorrere ab omni verisimilitudine nemo neget,
neque habeo, quod conferendo verba scriptorum tempus et spatium
perdam. Unum saltem afferam, nempe Xenophontem haud ignorantem

1) ci. Mommsen, Rh. Mus. 16 )1861) p. 282.

 

